%\cleardoublepage
\chapter*{Záver}\label{chap:conc}
\phantomsection
\addcontentsline{toc}{chapter}{Záver}

Ukázali sme, že regulárne výrazy s mnohými novými konštrukciami stále pokrývajú triedu regulárnych jazykov. Patria medzi ne aj ??,+?,$*$? a lookaround. Z čoho vyplýva, že regexy využívajúce operácie z pomerne veľkej množiny vieme vykonávať algoritmom s lineárnou časovou zložitosťou.

Zistili sme, že regulárne a kontextové jazyky sú uzavreté na lookaround, ale bezkontextové nie sú. Čo sa týka regexov s touto operáciou navyše, trieda jazykov sa nezmenila. Museli sme sa však popasovať s postavením lookaroundu vnútri Kleeneho $*$, pretože každá iterácia jeden lookaround pridala. Ako vidíme, aj toto konečné automaty zvládli.

Zaujímavejšie to začalo byť pri modeli so spätnými referenciami, ktorý sám dokáže popísať kontextový jazyk. Lookahead a lookbehind ho posunuli ešte ďalej. Sprostredkovali uzavretosť na prienik a pomohli popísať jazyky, ktoré nie je možné pumpovať a teda začínajú byť sami o sebe zložité -- napríklad jazyk všetkých platných výpočtov Turingovho stroja. O unárnych jazykoch sa nám pumpovaciu lemu takmer podarilo ukázať, lenže situáciu opäť skomplikovala kombinácia lookaroundu a Kleeneho $*$. Pre tento prípad sme pumpovanie nájsť nedokázali a problém zostal otvorený.

Negatívna verzia lookaheadu a lookbehindu pridala uzavretosť na komplement.

Keďže v našom arzenáli chýbala pumpovacia lema, dokázať o nejakom jazyku, že do triedy nepatrí, sa stalo náročnou záležitosťou. Myslíme si však, že trieda nLEregex stále nepokrýva celé kontextové jazyky a problémom by mohol byť napríklad jazyk $a^nb^n$, nakoľko stále nemáme k dispozícii počítadlo alebo niečo jemu podobné. Otázkou je tiež vymazávajúci homomorfizmus, ktorý by mohol ovplyvniť lookaround. Keby sme napríklad vymazali mriežky z jazyka platných výpočtov TS, lookaround nevie ako ďaleko sa má pozerať -- mriežky ho v podstate navigovali. Táto vlastnosť podobne ovplyňuje aj zreťazenie a iteráciu. Je otázne, či vieme takúto navigáciu niečím nahradiť alebo strata významných znakov vedie k jazyku mimo triedy.

